---
title: Decidim
date: 2017-10-10 00:00:00 +02:00
categories:
- verktyg
excerpt: En digital medborgarplattform för att koordinera medborgarprocesser och fördjupa
  demokratin
ingress-text: 'Med hjälp av medborgarplattformen Decidim kan kommuner faciltera medborgarprocesser
  och skapa utrymmen för medborgarinflytande '
readmore:
- headline: Läs mer
  links:
  - title: Decidims webbplats
    url: https://decidim.org/
  - title: Manual för administratörer
    url: https://decidim.org/pdf/Decidim_AdminManual_EN_0.10.pdf
  - title: Vetenskaplig fallstudie av Decidim
    url: https://arxiv.org/pdf/1707.06526.pdf
  - title: Teknisk dokumentation
    url: https://decidim.org/pdf/features-roadmap-en.pdf
  - title: Helsingfors medborgarplattform baserad på Decidim
    url: https://osallistu.hel.fi/?locale=en
- headline: Testa
  links:
  - title: Onlinedemo Barcelona
    url: https://decidim.org/demo/
  - title: Svensk plattform till riksdagen baserad på Decidim
    url: http://www.dinriksdag.se/
themes:
- Genomföra en medborgarbudget
- Genomföra medborgarförslag
---

## Vad är det och varför använda det?
Politiken och relationen mellan staden och invånarna blir alltmer beroende av teknologi och användandet av digitala medel. Framtidens demokrati och möjligheten till kollektivt deltagande är starkt knytet till utvecklingen av digitala plattformar som förnyar deltagande processer och kombinerar online metoder med fysiska möten. 

Decidim är en digital medborgarplattform för att demokratisera städer gjord på ett öppet och kollaborativt sätt genom fri programvara. Plattformen är designad för att koordinera medborgarprocesser och skapa utrymmen för diskussion och kollektiv intelligens i skapandet av politiska förslag, något som fördjupar invånares deltagande och stärker relationen mellan invånare, civilsamhället och kommunen. Koden är öppen vilket gör att alla som vill använda plattformen kan kopiera och anpassa den efter sina behov. 

Decidim lanserades av Barcelonas kommunfullmäktige 2016 med målet att koordinera en deltagandeprocess i framtagandet av en lokal handlingsplan. Inom två månader hade 25 000 personer registrerat sig, 10 860 förslag lämnades in, 410 möten hölls och över 160 000 röster samlades in. Detta möjliggjorde ett samarbete och en mötesplats mellan invånare, civilsamhälle och Barcelonas stad. Flertal andra städer i Spanien använde sedan plattformen för att generera medborgarförslag, utföra sin medborgarbudget eller designa andra utrymmen för deltagande. Nyligen har Helsingfors beslutat att använda plattformen för sina medborgarprocesser.

## Hur används det?
* Plattformen tillåter städer att integrera olika former av deltagarprocesser som går längre än att bara rösta. Exempelvis diskussioner, medborgarförslag, medborgarbudget, stadsplanering och anda typer av medskapande processer.
* Decidim är designad för att kunna kombinera fysiska möten med det som sker på plattformen till exempel genom att kunna filma möten och sedan lägga upp de som en del av onlineforumet.
* All data kring de olika politiska processerna förutom den som rör privata användare är totalt transparent och offentlig för att skapa tillit mellan invånarna som deltar och kommunen som håller i processerna.
* Eftersom koden och teknologin bakom plattformen är öppen innebär det att utvecklare och experter världen över samarbetar för att ständigt förbättra plattformen och anpassa dess funktioner för att fler ska vilja delta.
