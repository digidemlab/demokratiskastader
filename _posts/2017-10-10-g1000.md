---
title: G1000
date: 2017-10-10 00:00:00 +02:00
weight: 3
categories:
- metoder
excerpt: Tusen medborgare diskuterar idéer för staden.
ingress-text: G1000 samlar tusen slumpvis valda medborgare för att tillsammans diskutera
  utmaningar och skapa förslag som gynnar stadens alla invånare.
image: "/uploads/33248838465_ae7b40d3a9_z.jpg"
time: Ett par månader.
costs: |
  Facilitatorer till grupperna.
  Tjänstepersoner som planerar och håller i medborgarprocessen och svarar på frågor.
  Catering.
  Ev. arvode, barnpassning och stöd till de med behov.
difficulty: Lätt.
readmore:
- headline: Exempel
  links:
  - title: G1000 Bryssel slutrapport
    url: https://issuu.com/fgfffg/docs/g1000_final_report_en
  - title: Erfarenheter från Belgien
    url: http://www.rethinkingbelgium.eu/rebel-initiative-files/events/seventh-public-event-g1000-european-citizens-initiative-malaise-democracy/G1000-Background-Paper.pdf
  - title: G1000 i Madrid
    url: https://www.opendemocracy.net/democraciaabierta/yago-bermejo-abati/random-election-g1000-and-deliberation-to-change-madrid
quote: Under G1000 i Madrid kontaktade vi tusen människor från staden för att samarbeta,
  delta och debattera lokala politiska frågor. Personerna som deltog hade vi slumpvis
  kontaktat på idrottsanläggningar, vårdcentraler och i mataffärer. Det blev en uppslutning
  av olika människor som aldrig hade deltagit tidigare och tillsammans återskapade
  vi relationen mellan stad och invånare
source: Yago Bermejo Abati, Projektledare för Medialab Prado
themes:
- Samla in idéer och förslag
- Hitta nya former för medborgardeltagande
---

## Vad är det och varför ska vi använda det?
G1000 samlar tusen, i möjligaste mån slumpvis utvalda, medborgare i en miljö för öppet samråd om problem och utmaningar i sin stad. Under mötesdagen delas invånarna in i grupper baserat på vilka frågor de är engagerade i, exempelvis klimat, arbetsmarknad eller skola. Grupperna lägger fram sina förslag vid slutet av dagen. I Amersfoort fanns totalt tio förslag som deltagarna röstade fram, vilka sju arbetsgrupper sedan tog vidare för att utveckla och realisera. Av dessa tio förslag var sju genomförda efter två år.

G1000 gjordes för första gången i Bryssel 2011, efter en utdragen regeringskris i Belgien. Därefter har metoden spridit sig till Amersfoort år 2014 och år 2016 och Madrid 2016. I Madrid användes metoden för att generera förslag till stadens medborgarbudget och användes i kombination med deras digitala medborgarplattform [Consul](/consul).

## Hur används det?
* Tusen slumpvis utvalda invånare bjuds in till en mötesdag. I Madrid bjöd staden in folk på vårdcentraler, köpcentrum, idrottsanläggningar och andra offentliga plaster.
* Under mötesdagen delas invånarna in i ämnesgrupper.
* Deltagarna erbjuds barnpassning, mat och om möjligt arvode.
* Tjänstepersoner finns tillgängliga för att svara på frågor om hur kommunen fungerar och vilka förslag som är möjliga att lägga.
* Grupperna presenterar sina förslag i slutet av dagen.
* Förslagen görs tillgängliga för alla invånare att läsa och kommentera.
* Det finns en tydlighet i vad som sker med förslagen och hur de hanteras i kommunen. Författarna bakom förslagen involveras i implementeringsfasen.
