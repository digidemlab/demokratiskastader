---
title: G1000
date: 2017-10-10 00:00:00 +02:00
categories:
- metoder
excerpt: Medborgarnas eget toppmöte
ingress-text: G1000 samlar tusen slumpvis valda medborgare för att tillsammans diskutera
  utmaningar och skapa förslag som gynnar stadens alla invånare
image: "/uploads/33248838465_ae7b40d3a9_z.jpg"
readmore:
- headline: 'Case '
  links:
  - title: G1000 Bryssel slutrapport
    url: https://issuu.com/fgfffg/docs/g1000_final_report_en
  - title: Erfarenheter från Belgien
    url: http://www.rethinkingbelgium.eu/rebel-initiative-files/events/seventh-public-event-g1000-european-citizens-initiative-malaise-democracy/G1000-Background-Paper.pdf
  - title: G1000 i Madrid
    url: https://www.opendemocracy.net/democraciaabierta/yago-bermejo-abati/random-election-g1000-and-deliberation-to-change-madrid
- headline: Testa
- headline: Kontakt
quote: Statistiken säger att när vi väljer slumpmässigt  med tillräckligt många faktorer
  inräknade kan vi uppnå en representation av helheten, alltså en gupp som speglar
  befolkningens mångfald. När vi genomförde G1000 i Madrid deltog personer som aldrig
  varit med tidigare
source: Yago Bermejo Abati, Projektledare för Medialab Prado
themes:
- Samla idéer och förslag
- Hitta nya former för medborgardeltagande
---

## Vad är det och varför använda det?
G1000 är ett medborgarinitiativ som syftar till att förnya och stärka det demokratiska systemet. Rörelsen ämnar inte att omkullkasta den representativa demokratin, utan att komplementera den. Målet är att samla tusen, i möjligaste mån slumpmässigt utvalda, medborgare i en miljö för öppet samråd om problem och utmaningar i sina samhällen. Dessa medborgare får diskutera och lägga fram förslag kring frågor man anser är viktiga. Grundansatsen är att demokrati ska vara så mycket mer än medborgare som röstar och politiker som förhandlar. G1000 har under de senaste åren genomförts i städer som Bryssel, Amersfoort och Madrid och fortsätter spridas genom Europa.

G1000 är ett sätt att skapa tillit till politiken genom att inkludera invånare som normalt sätt inte deltar i medborgarprocesser. Politiker är ofta låsta till maktstrukturer genom ideologiska och politiska ställningstaganden samt strategiska överväganden och har därför inte samma flexibilitet och öppenhet som medborgare har och kan dra fördel av.

## Hur används det?
* Invånare bjuds slumpvis in till en mötesdag. I Madrid bjöd staden in folk genom fysiska möten på vårdcentraler, köpcentrum, idrottsanläggningar och andra offentliga plaster.
* Under mötesdagen delas invånarna in i grupper baserat på vilka frågor de är engagerade i exempelvis  klimat, arbetsmarknad eller skola. 
* Det erbjuds barnpassning, stöd till de med behov, mat och om möjligt ett arvode till de som deltar.
* Tjänstepersoner ska kunna svara på ev. frågor och bistå med information kring hur olika delar i kommunen fungerar och vilka förslag som är möjliga att lägga.
* Grupperna lägger fram sina förslag vid slutet av dagen. I Amersfoort fanns totalt tio förslag som deltagarna röstade fram, vilka sju arbetsgrupper sedan tagit vidare för att utveckla och realisera. Av dessa tio förslag var sju av dem realiserade efter två år.
* Förslagen blir tillgängliga för andra invånare och de kan få möjlighet att ta ställning. I Madrid valde de att använda G1000 i sin medborgarbudget. Staden använder onlineplattformen Consul och de förslag som tagits fram genom G1000 blev upplagda där bland de andra budgetförslagen där de förslag som får flest röster tas vidare för realisering.
* Processen är hela tiden transparent och det finns en tydlighet i vad som sker med förslagen och hur de hanteras i kommunen. Författarna bakom förslagen involveras särskilt vid implementeringsfasen.