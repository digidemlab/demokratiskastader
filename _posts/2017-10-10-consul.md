---
title: Consul
date: 2017-10-10 00:00:00 +02:00
categories:
- verktyg
excerpt: En plattform för städer som vill ha alla sina dialogprocesser på samma plats
ingress-text: Med Consul kan du skapa en digital mötesplats där staden och invånarna
  kan samarbeta genom avancerade dialogprocesser
image: "/uploads/Consul.jpg"
time: 2-3 dagar
costs: Sätt upp på din egen server eller molntjänst
difficulty: Avancerad. Kontakta oss om du vill få hjälp!
readmore:
- headline: Läs mer
  links:
  - title: Consuls webbplats
    url: http://consulproject.org
  - title: Manual för administratörer
    url: http://manual.consulproject.org
  - title: Diskussions- och supportforum
    url: http://community.consulproject.org
  - title: Informationsbrochyr om Consul
    url: http://consulproject.org/consul_dossier_en.pdf
- headline: Testa
  links:
  - title: Consul för Madrid stad
    url: http://decide.madrid.es
  - title: Demoversion på svenska
    url: https://consulsweden.herokuapp.com
  - title: Consul för Buenos Aires
    url: https://baelige.buenosaires.gob.ar
- headline: Kontakt
  links:
  - title: Madrid stads hjälper städer som vill implementera Consul
    url: http://consulproject.org/en/#contact
  - title: Digidem Lab erbjuder workshops och installation av Consul.
    url: 
quote: Representationen i medborgarplattformen är mycket bättre än i valet till stadsfullmäktige.
  Vi ser en jämn representation av kön och ålder samt en jämn geografisk spridning.
  Plattformen tillåter olika grupper att mötas och använda olika funktioner på samma
  plats
source: Miguel Arana Catania, Citizen participation director för Madrid
themes:
- Genomföra en medborgarbudget
- Genomföra medborgarförslag
---

## Vad är det och varför använda det?
Consul är en medborgarplattform för städer, stadsdelar och organisationer som vill genomföra avancerade dialogprocesser. Med hjälp av plattformen kan ni organisera medborgarförslag, medskapande processer inom stadsplanering och framtagandet av handlingsplaner, medborgarbudget och folkomröstningar. Consul lanserades för första gången av Madrid stad och eftersom koden till plattformen är öppen kan de som vill kopiera och anpassa den till sin kontext. I nuläget är det omkring 70 städer i allt från Spanien, Frankrike, Latinamerika, Sydkorea till Italien som använder de olika funktionerna i Consul. 

## Hur kan jag använda det

* Installera Consul på en server eller en moln-plattform som Heroku.
* Ni kan aktivera de funktioner som är relevanta för er och kan välja att endast använda en eller kombinera flera.
* Funktionen debattutrymme ger invånarna en plats att diskutera frågor de anser viktiga i sin kommun eller stadsdel, något som ger beslutsfattare en bild av opinionen och vad som är viktigt för invånarna.
* Consul har en funktion för medborgarförslag där staden kan ställa in antal stödunderskrifter som behövs för att förslaget ska nå en automatisk röstning bland alla invånare. 
* Med funktionen  kollaborativa planer kan staden öppna debattutrymme inför skrivandet av en handlingsplan, detaljplan eller program för att samla kunskap. Kommunen kan få invånare och civilsamhälle att prioritera det de tycker borde inkluderas i dokumentet och kan välja att publicera utkast på planer så att folk kan ge input och kommentera. Här ges en möjlighet att bjuda in experter i civilsamhället, viktiga intressenter, boende och brukare.
* Plattformens funktion för medborgarbudget låter dig lätt anpassa processen efter summan på budgeten och skapa en tidlinje för när invånare ska lägga förslag, när andra ska stödja förslagen och prioritera de mest populära, när tjänstepersoner ska gå igenom förslagen och lätt kunna bedöma kostnad och genomförbarhet samt när invånarna ska rösta på förslagen. Här kan ni dela upp omröstningar efter stadsdel eller hela-staden nivå.
* Andra funktioner som plattformen erbjuder är deltagande stadsplanering där kommunen exempelvis kan samla förslag och feedback från invånare genom enkäter, öppna frågor, omröstningar eller annat.
* Consul använder ett verifikationssystem för att försäkra att individer endast röster en gång och gör det möjligt att kombinera online-röstning med fysiska valsedlar.
* Plattformen kan anpassas så att ni som använder den väljer vilka som kan lägga fram förslag exempelvis efter ålder, stadsdel, individ eller organisation.
* Verktyget är gjort för att göra det så enkelt som möjligt för tjänstepersoner att gå igenom data och ge svar kring kostnader och genomförbarhet.
* Consul gör omröstningar och politiskt deltagande mer transparent för invånarna samtidigt som det garanterar en hög nivå av säkerhet.
* Consul är världens mest använda medborgarplattformen vilket innebär att det finns ett stort community av utvecklare som förbättrar tekniken samt politiker och tjänstepersoner från städer av olika storlek, ekonomi och styren som utvärderar användningen av den.




