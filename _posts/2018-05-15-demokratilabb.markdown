---
title: Demokratilabb
date: 2018-05-15 11:52:00 +02:00
categories:
- metoder
excerpt: Skapa nya digitala verktyg för deltagande genom ett demokratilabb
ingress-text: Genom ett labb kan kommuner samarbeta med utvecklare, designers och
  civilsamhälle för att utveckla nya digitala verktyg för deltagande
image: "/uploads/38312837631_13b0d78807_z.jpg"
readmore:
- headline: Läs mer
  links:
  - title: Medialab Prados hemsida
    url: https://www.medialab-prado.es/en
  - title: Intervju med Medialab Prados projektledare
    url: https://medium.com/open-source-politics/the-15m-generation-is-fulfilling-its-promise-of-political-renewal-through-podemos-and-madrids-4c8bd3b50fe8
  - title: GovLab i New York
    url: http://www.thegovlab.org
---

## Vad är ett demokratilabb och varför behövs det?
Teknologin har revolutionerat industrier och överallt ser vi hur appar och andra digitala verktyg förenklat vår vardag, arbetsliv och utbildning. Ändå har den politiska sfären hamnat efter i den digitala utvecklingen, åtminstone i Sverige. För det finns en växande rörelse för digitaldemokrati runt om i världen.  Med ekonomiska kriser och ökade klyftor har fler invånare och organisationer gått ut i protester mot korruption och maktstrukturer som exkluderar vissa grupper från politiska processer. I länder som Brasilien, Spanien, Taiwan, England och Island ser vi hur dessa rörelser tillsammans med regeringar och kommuner infört nya metoder för öppenhet och inkludering genom att kombinera politiken med digitala innovationer. 

## Hur används demokratilabb?
I Brasilien startade regeringen 2013 det permanenta hackerspacet ”LabHacker” efter att ha upptäckt framgången i att samarbeta med designers, utvecklare och aktörer från civilsamhället för att ta fram digitala verktyg som gör det enklare för invånarna att förstå politiska processer, ökar transparensen in i politiken och gör det möjligt för fler att delta. LabHacker är världens första parlamentariska innovationslabb och har lyckats engagera fler utvecklare att utveckla den digitala demokratin i landet. 

I Madrid finns Medialab Prado som är ett kulturhus för medborgerlig teknik baserad på open source-teknik. De förespråkar fri teknologi för deltagande demokrati och organiserar årliga workshops där de samlar projekt kring deltagande med ny teknik från runt om i världen. Med hjälp av labbet har staden kunnat förbättra sin medborgarplattform, utveckla nya metoder och verktyg för deltagande på hela staden nivå såväl som inom stadsplanering, klimatfrågor, jämställdhet och andra områden.