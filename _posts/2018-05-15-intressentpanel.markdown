---
title: Intressentpanel
date: 2018-05-15 14:10:00 +02:00
categories:
- metoder
excerpt: Genomför konsultationer med viktiga intressenter inför ett nytt förslag
time: Några månader till ett år beroende på fråga och antal remissrundor.
costs: |
  Facilitatorer/Moderatorer till forumen online och offline.
  Tjänstepersoner som planerar och håller i processen.
difficulty: Medelsvårt.
quote: "If you engage early enough, you can’t go wrong. If you engage when you have
  no idea how to solve the issue, then you can’t go wrong. If you engage with already
  a draft, it would take very, very high-skilled rhetoric to make this \nwork. That’s
  the critical issue.\n"
source: Audrey Tang, Digitalminister i Taiwan
themes:
- Samla idéer och förslag
- Hitta nya former för medborgardeltagande
---

## Vad är en intressentpanel?
Kommuner har länge arbetat med att inkludera perspektiv från brukare, civilsamhälle, minoriteter och andra viktiga samhällsgrupper genom remissinstanser och råd men allt för ofta går vi miste om deras kunskap och upplevelser av sin närmiljö när handlingsplaner, detaljplaner och program tas fram i staden. I länder som England, Frankrike, Spanien och Taiwan har styret använt sig av nya metoder för att involvera intressenter från första början och därigenom lyckats förhindra och förebygga konflikter, få ökad kunskap och förståelse för vad dessa grupper anser viktigt samt skapa tillit mellan olika samhällsgrupper och beslutsfattare. 

## Hur används intressentpanel?
Plattformen vTaiwan instiftades 2014 av Taiwans regering i syfte att ha öppna konsultationer online och offline vid framtagandet av ny lagstiftning. Processerna faciliteras av digitala aktivister som varit ledande i den rörelse som fick den korrupta regeringen att avgå och bytas ut mot en transparent och öppen ledning. Med tanke på den korruption som rått var det viktigt för regeringen att konsultationsprocesserna skulle ske på en oberoende plattform. Hitills har flertal lyckade konsultationer genomförts och lett till ny lagstiftning kring exempelvis alkoholförsäljning på nätet, samåkning och Airbnb. 

Konsultationerna sker i fyra steg; 
1. Intressenter inklusive invånare ombeds introducera sig själva i ett onlineforum, dela information kring ett specifikt ämne och de som faciliterar godkänner den fakta som läggs fram, 
2. Intressenter reflekterar och diskuterar den fakta som lagts fram, 
3. Ett live streamat fysiskt möte hålls tillsammans med viktiga intressenter som lägger fram rekommendationer, och 
4. Rekommendationerna ges till beslutsfattare som antingen avslår eller implementerar förslagen.

Inför varje konsultation läggs all relevant information upp på plattformen tillsammans med en tydlig och transparent tidslinje för de olika stegen. Facilitatorer bjuder in relevanta intressenter som i sin tur kan bjuda in andra. I konsultationen för ny lagstiftning kring samåkning bjöds exempelvis taxichaufförer, fackförbund, privata passagerare, forskare, industriexperter och företagsrepresentanter in. 