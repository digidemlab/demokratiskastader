---
title: Intressentpanel
date: 2018-05-15 14:10:00 +02:00
published: false
categories:
- metoder
weight: 2
excerpt: Genomför konsultationer med viktiga intressenter inför ett nytt förslag.
ingress-text: Genomför konsultationer med viktiga intressenter inför ett nytt förslag.
time: Några månader till ett år beroende på fråga och antal remissrundor.
costs: |
  Facilitatorer/Moderatorer till forumen online och offline.
  Tjänstepersoner som planerar och håller i processen.
difficulty: Medelsvårt.
readmore:
- headline: Läs mer
  links:
  - title: 'vTaiwan: Public Participation Methods on the Cyberpunk Frontier of Democracy'
    url: https://civichall.org/civicist/vtaiwan-democracy-frontier/
- headline: Exempel
  links:
  - title: vTaiwan
    url: https://www.vtaiwan.tw/
quote: "If you engage early enough, you can’t go wrong. If you engage when you have
  no idea how to solve the issue, then you can’t go wrong. If you engage with already
  a draft, it would take very, very high-skilled rhetoric to make this \nwork. That’s
  the critical issue.\n"
source: Audrey Tang, Digital minister för Taiwan
themes:
- Samla idéer och förslag
- Hitta nya former för medborgardeltagande
---

## Vad är en intressentpanel?
Intressentpaneler är ett sätt att inkludera intressenter i en beslutsprocess i ett så tidigt stadium som möjligt. England, Frankrike, Spanien och Taiwan har använt olika metoder och digitala verktyg för att involvera invånare tidigt i processen och på så sätt förebygga konflikter i infekterade frågor. Metoden är inte helt olikt vad som görs med remissinstanser för att inkludera perspektiv från brukare, civilsamhälle, minoriteter och andra viktiga samhällsgrupper när handlingsplaner, detaljplaner och program tas fram i staden.

## Hur används det?
Plattformen [vTaiwan](https://www.vtaiwan.tw/) skapades 2014 av Taiwans regering i syfte att hålla öppna konsultationer online och offline vid framtagandet av ny lagstiftning. På grund av tidigare korruptionsskandaler är det viktigt för regeringen att konsultationsprocesserna hålls på en oberoende plattform, och processerna faciliteras av oberoende representanter från civilsamhället. Hitills har flertal lyckade konsultationer genomförts och lett till ny lagstiftning kring exempelvis alkoholförsäljning på nätet, samåkning och Airbnb.

Konsultationerna sker i fyra steg;

1. Intressenter och invånare presenterar sig i ett onlineforum, delar information kring ett specifikt ämne och de som faciliterar godkänner den fakta som läggs fram,
2. Intressenter reflekterar och diskuterar den fakta som lagts fram,
3. Ett live-streamat fysiskt möte hålls tillsammans med viktiga intressenter som lägger fram rekommendationer, och
4. Rekommendationerna ges till beslutsfattare som antingen avslår eller implementerar förslagen.

Inför varje konsultation läggs all relevant information upp på plattformen tillsammans med en tydlig och transparent tidsplan för de olika stegen. Facilitatorer bjuder in relevanta intressenter som i sin tur kan bjuda in andra. I konsultationen för ny lagstiftning kring samåkning bjöds exempelvis taxichaufförer, fackförbund, privata passagerare, forskare, industriexperter och företagsrepresentanter in.
