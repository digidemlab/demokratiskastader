---
title: Genomföra en medborgarbudget
ref: medborgarbudget
---

## Vad är en medborgarbudget?
Medborgarbudget är en innovativ demokratisk process som ger invånare beslutandemakt över en stadsdel, kommuns eller stats budget. Processen kan även användas inom organisationer eller offentliga sektorn som i skolor. Under trettio år, med start i Brasilien under 80-talet, har medborgarbudget visat sig vara en effektiv metod för att sammanföra stora grupper av invånare, ge ökad förståelse för hur den offentliga budgeten fungerar och öka tilliten mellan invånare, politiker och tjänstepersoner. Medborgarbudget infördes till en början för att förhindra korruption och minska ekonomisk ojämlikhet men har nu spridit sig till omkring 1500 städer världen över med olika samhällsskick och förutsättningar.

## Varför ska vi använda medborgarbudget?
* Det gör invånare mer engagerade i sin stad, ökar kunskapen om hur kommunen fungerar och förståelse för hur budgetprocessen ser ut, något som ger ökat förtroende till politiker och tjänstepersoner.
* Det är mer effektivt för kommunen och förhindrar konflikter eftersom invånarna samarbetar tillsammans med dess anställda och politiker för att uppfylla stadens behov när de ges förtroende att bestämma.
* Genom att ge invånare reell makt över ekonomiska resurser blir underrepresenterade grupper som annars inte deltar i politiska processer motiverade till att vara med. 
* Det tas bättre beslut när fler får vara med och bestämma genom kollektiv intelligens. 