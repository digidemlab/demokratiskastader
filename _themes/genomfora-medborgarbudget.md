---
title: Genomföra en medborgarbudget
ref: medborgarbudget
---

## Vad är en medborgarbudget?
En medborgarbudget är när en stadsdel, kommun eller ett land låter invånarna bestämma över en viss del av  budgeten. Processen kan även användas inom organisationer eller offentliga instutioner som skolor. Medborgarbudgetar började användas i Brasilien för trettio år sedan, som ett sätt att förhindra korruption och minska ekonomisk ojämlikhet. I dag används metoden i omkring 1500 städer världen över, och har visat sig vara en effektiv metod för att ge ökad förståelse för hur den offentliga budgeten fungerar och öka tilliten mellan invånare, politiker och tjänstepersoner.

## Varför ska vi använda medborgarbudget?
* Det gör invånare mer engagerade i sin stad, ökar kunskapen om hur kommunen fungerar och förståelse för hur budgetprocessen ser ut, något som ger ökat förtroende till politiker och tjänstepersoner.
* Det är mer effektivt för kommunen och förhindrar konflikter eftersom invånarna samarbetar tillsammans med dess anställda och politiker för att uppfylla stadens behov när de ges förtroende att bestämma.
* Genom att ge invånare reell makt över ekonomiska resurser blir underrepresenterade grupper som annars inte deltar i politiska processer motiverade till att vara med.
* Det tas bättre beslut när fler får vara med och bestämma genom kollektiv intelligens.
