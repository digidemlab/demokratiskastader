---
title: Hitta nya former för medborgardeltagande
ref: deltagande
---

Den absoluta majoriteten av svenskarna är inte medlemmar i något politiskt parti och demokratiutredningen 2014 visade att flertal marginaliserade grupper inte känner sig delaktiga i demokratin. Samtidigt ser vi att det finns ett stort engagemang i politiska sakfrågor via kampanjer, framförallt på internet och sociala medier, och vi ser att fler städer världen över använder sig av nya innovativa metoder för att involvera sina invånare. Alltså vet vi att det finns ett intresse för politik samtidigt som få personer deltar i de formella beslutsprocesserna och vi vet att det finns innovativa alternativ när partipolitiken inte längre är till för alla. Ett av dessa innovativa sätt är att använda sig av slumpvis representation för att få en bred spridning som speglar befolkningens demografi och bjuda in dessa till att delta på riktigt.