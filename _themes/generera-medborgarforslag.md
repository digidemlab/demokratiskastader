---
title: Generera medborgarförslag
ref: medborgarforslag
---

## Vad är medborgarförslag?
Medborgarförslag, eller petitioner, är ett sätt för enskilda invånare eller grupper att föreslå politiska förändringar. När ett förslag fått tillräckligt många underskrifter skickas det till ansvarig nämnd eller förvaltning för genomgång och eventuellt genomförande. Medborgarförslag kan användas av städer eller länder. I Sverige hade exempelvis petitioner en viktig roll i införandet av kvinnlig rösträtt efter att [350 000 namnunderskrifter](https://sv.wikipedia.org/wiki/Kvinnlig_r%C3%B6str%C3%A4tt_i_Sverige) samlades in 1913. Idag kan digitala plattformar underlätta skapandet av petitioner och medborgarförslag används bland annat i Storbritannien, Tyskland, Sydkorea, USA, Finland och Indien.

## Varför ska vi använda medborgarförslag?
* Det ger politiker och tjänstepersoner en bild av vad invånarna tycker.
* Med tanke på att allt färre engagerar sig i politiska partier ger medborgarförslag en möjlighet för fler att höras och skapar ett utrymme för de som annars inte deltar att bidra med sina idéer.
* Om deltagarna får feedback och känner sig lyssnade på kan det skapa ett större förtroende mellan invånare och kommunen.
* Det är ett av de mest använda verktygen för politiskt deltagande.
